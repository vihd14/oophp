---
title: "Home - Viza"
...
Min me-sida i kursen oophp
=========================

[FIGURE src="image/me.jpg?w=300"]

**Varmt välkomna till min me-sida i kursen oophp!**

*Jahaja, dags för ännu en me-sida där man ska skriva en fin text om sig själv...*

Jag heter Viktoria och kommer ursprungligen från Strömsholm som ligger ca 3 mil utanför Västerås. I Karlskrona har jag varit
bosatt sedan hösten 2014 då jag började plugga till Civilingenjör inom spel- och programvaruteknik. Eftersom det inte passade
mig bytte jag två år senare till Webbprogrammering som är mycket roligare!

Jag brinner mest för front-end development och främst webbdesign. Jag försöker göra olika utseende på alla mina me-sidor för att
ge lite spänning i vardagen och inte fastna i ett och samma mönster (bootstrap t.ex. ger mig mardrömmar...). Helst ska allt byggas från
grunden med css så man verkligen känner att man gjort allting själv.

När jag inte sitter och leker med hemsidor och pluggar ger jag mig gärna ut på promenader i vår vackra natur, hänger på studentpuben
eller gymmar. Måla är också roligt ibland men det är i nuläget lite brist på inspiration så det har varit rätt segt de senaste
åren men jag hoppas kunna komma igång med både det och fotografering inom kort!

Det var allt jag tänkte skriva om mig och jag önskar er en fortsatt trevlig dag.

*/Viktoria*
